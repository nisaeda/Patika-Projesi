patika linki : https://app.patika.dev/nisaeda
## Son yılların favorisi, fikri olanların da fikri olduğunu sananların da dilinden düşürmediği ama dönemin parlayan yıldızı ve geleceğe en iyi yatırım olmasıyla herkesi ortak düşüncede birleştiren Veri Biliminden bahsedeceğim sizlere.
# Nedir bu veri bilimi?
Veri bilimi, iş için anlamlı öngörüler ayıklamak amacıyla veriler üzerinde gerçekleştirilen çalışmaların adıdır. Büyük miktardaki verileri analiz etmek için matematik, istatistik, yapay zeka ve veri analizi uygulamalarını bir araya getiren, disiplinler arası bir yaklaşımdır. Bu analiz, veri bilimcilerin ne oldu, neden oldu, ne olacak ve sonuçlarla neler yapılabilir sorularını sormasına ve cevaplamasına yardımcı olur. 
# Peki Veri bilimi neden bir anda son dönemlerin gözbebeği oldu?
Veri bilimi, yapay zeka ve makine öğrenimi alanlarındaki gelişmeler veri işlemleme süreçlerini çok daha hızlı ve verimli bir hale dönüştürdü. İş dünyasının talebi ve ihtiyaçları doğrultusunda veri bilimi alanı kendi içerisinde özel eğitimleri, sertifikaları ve iş alanlarını barındıran bir ekosistem oluşturdu. Veri biliminin geleceğine yönelik öngörüler, alanın kaçınılmaz bir şekilde büyüyeceğine ve bu alandaki uzmanlıklara yoğun bir şekilde talep olacağı yönündedir.
# Veri bilimi, yapay zeka ve makine öğrenimi… Hepsi aynı şey değil miydi sanki ya?
## Şimdi de birçok kişinin ayrımını yapmakta zorlandığını düşündüğüm, hatta bir arada görünce ya da sorulunca anlık bildiklerinden şüpheye düştüklerine emin olduğum bir konuyu aydınlatmak istiyorum.
Veri bilimini ve ondan nasıl yararlanacağınızı daha iyi anlamak için yapay zeka ve makine öğrenimi gibi bu alanla ilgili diğer kavramları bilmek bir o kadar önemlidir. Çoğu zaman bu terimlerin birbirinin yerine kullanıldığını göreceksiniz, ancak bazı farklar vardır.
Yapay zekâ; bilgisayarın insan davranışını bir biçimde taklit etmesini sağlamak anlamına gelir.
Veri bilimi; yapay zekanın bir alt kümesidir. Daha çok istatistik, bilimsel yöntemler ve veri analizinin örtüşen alanlarını ifade eder. Bunların tümü verilerden anlam çıkarmak ve içgörü elde etmek için kullanılır.
Makine öğrenimi; yapay zekanın bir diğer alt kümesidir. Bilgisayarların verilerden bir şeyler anlamasını ve yapay zeka uygulama yazılımları sunmayı sağlayan tekniklerden oluşur.
Ve bir de ismine daha yeni yeni aşina olduğumuz; Derin Öğrenme ise makine öğreniminin bir alt kümesidir ve bilgisayarların daha karmaşık sorunları çözmesini sağlar. 
# Veri biliminden sizlere en az detay ve sıkıcılıkla bahsettiğimi düşünüyorum. Eğer siz de bu popüler alanın nasıl bir parçası olabileceğinizi merak ediyorsanız, nerden başlayacağınızı bilemiyorsanız size son olarak bazı önerilerde bulunmak istiyorum.
Veri biliminde en çok kullanılan programlama dillerinin başında Python, R, JavaScript geliyor. Ücretsiz olarak Youtube’da, Patika Dev’de, Btk akademi’de videolar izleyebilir, çok küçük ücretlerle Udemy, Coursera gibi platformlardan kurslar satın alabilirsiniz. Tavsiyem aynı anda birden fazla dil öğrenmeye çalışmak, ya da hangisini öğrenmeliyim ikilimlerinde kalmaktansa herhangi birine odaklanıp veri alanına bir an önce adım atmanız. Unutmayın en ufak adım, hiç başlamamaktan iyidir.
